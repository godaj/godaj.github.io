<html>
    <head>
        <title>
            Anton Roland Laub paroda „Mobilios bažnyčios“
        </title>
        <meta charset="UTF-8">
        <link rel="stylesheet" type="text/css" href="vasario16.css">
    </head>
    <body>
        <div class="topnav">
            <h1>Mėgstantiems fotografuoti</h1>
            <a href="kontaktai.html" class="topnav a">Kontaktai</a>
            <a href="apie.html" class="topnav a">Apie</a>
            <a href="index.html" class="topnav a">Pradžia</a>
        </div>
        <h2>Anton Roland Laub paroda „Mobilios bažnyčios“</h2>
        <p>
            <b>Paroda veikia vasario 13 d. – kovo 22 d. Kauno fotografijos galerijoje.</b><img style="float: right" src="images/1.png"><br><br>
            Vasario 13 d., ketvirtadienį, 17.30 val. Kauno fotografijos galerijoje vyks Anton Roland Laub parodos „Mobilios bažnyčios“ atidarymas, renginyje dalyvaus parodos autorius ir kuratorė Sonia Voss.<br><br>
            Vasario 15 d., šeštadienį, 15 val. Kauno fotografijos galerijoje vyks parodos autoriaus Anton Roland Laub kūrybos pristatymas. 
            Renginio metu menininkas pristatys savo kūrybą, kurioje nagrinėja gimtosios Rumunijos istoriją bei režimo pėdsakus, paliktus urbanistinių pokyčių.<br><br>
            Dviejose serijose, pristatomose parodoje, Rumunijoje gimęs fotografas Laub tiria Nicolae Ceaușescu politinį ir kultūrinį paveldą.<br><br>
            <b>Mobilios bažnyčios (2017)</b><br><br>
            Devintojo dešimtmečio Bukareštas. Rumunijos sostinėje Nicolae Ceaușescu „sistematizacijos“ programa pasiekė įkarštį: 
            trečdalis istorinio centro buvo nugriauta siekiant sukurti daugiau erdvės iškilsiantiems impozantiškiems rūmams ir plačioms gatvėms, skirtoms šlovinti režimą. 
            Nepaisant Ceaușescu užsispyrėliškos paniekos bažnyčioms, šio tiek neįtikėtino, kiek ir absurdiško proceso metu septynios išsaugotos: 
            jos buvo perkeliamos nuo pamatų ant bėgių, tuomet nuvežamos ir paslepiamos už blokinių gyvenamųjų namų. 
            Kiti religiniai pastatai, pavyzdžiui, Didžioji lenkų sinagoga, užstoti socialistinių konstrukcijų. 
            Išnykę iš plataus miestovaizdžio, tačiau įsiterpę tarp heterogeniškų Bukarešto urbanistinių elementų, šie pastatai iki šiol tęsia slaptus gyvenimus.<br><br>
            „Mobilios bažnyčios“ – svarbus tyrimas, apimantis fotografijas ir archyvinę medžiagą, atskleidžia mažai žinomą, bet stebinančią politinę ir urbanistinę Rumunijos istoriją. 
            Šis fotografo atliktas kaukės nuėmimo veiksmas taip pat nukreipia į platesnę šios šalies praeities permąstymo problemą – procesą, kurio imtis šalyje vis dar vengiama, tačiau būtina.<br><br>
            Šiai serijai skirtą knygą (angl. pavadinimas Mobile Churches) išleido Kehrer Verlag (Heidelbergas, Vokietija). Knygos maketas pateko į finalinius sąrašus konkursuose 
            „Luma Rencontres Dummy Book Award“, „Les Rencontres de la Photographie“, Arlis, 2017 m., „Unseen Dummy Award“, festivalį „Unseen“, Amsterdamas 2017 m.<br><br>           
            Parodos kuratorė Sonia Voss.<br><br>            
            Parodą ir ją lydinčius renginius iš dalies finansuoja Lietuvos kultūros taryba.
        </p>
    </body>
</html>